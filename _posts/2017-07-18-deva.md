---
layout: post
author: Muhammed Aydoğdu
type: Şiir
title: Devâ
x: "200"
---
<br/>
sessiz bir çığlığın içinde hapsolmuş kelimeler  
artık çıkın yuvanızdan  
duysun birileri sizi  
dinlesin  
ve dile gelsin ardından cümle eşkal  
yol göstersin  
kaybettiğini ararken  
kaybolanlara  

böyle demişti bir vakit  
lâkin er geç anladı  
bunun bir çâre olmadığını  
ve geri çevirdi  
hürriyet hasretine mahkûm  
o mâsum sözcükleri  
dönün dedi yeniden  
geldiğiniz yere  

sessiz bir çığlığın esâretinden kurtulmuş kelimeler  
sessizce dönün yuvanıza  
bırakın  
devâyı O’nda bulsun arayan  
yanlış yollara sapıp  
kaybolmuş olsa dahi  
