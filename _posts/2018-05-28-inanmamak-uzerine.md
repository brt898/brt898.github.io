---
layout: lt
title: İnanmamak Üzerine
author: Berat Gönültaş
type: Şiir
x: "180"
link: /2018/05/28/inanmamak-uzerine-os.html
image: inanmamak.jpeg
---
<br/>
Kuş sütüyle zehirlenmiş süvari  
Dörtnala koştururken  
Sızmış bir sarhoş masada  
Kaldırınca başını  
Göremedi güneşi sarı  

Zaman aşındırıyor kayıtları  
And we are gonna do quelque staj  
Nerde acaba yıldızlara attığım taş  
Ürperen bir dalgaya vuruyor kıyı  
Kokuşmuş elleri uzanıyor  
Hiç varılmamış iklimlerin sabah fırtınaları  
Bir bebek ağlamaya başlar şimdi  
Bir baba olur traş  

Kıvrak acılar büyüttüm içimde  
Kıvırcık çağlar  
Sert -bir anayasa kadar  
Vurunca fırtına pencereme  
Hiç varılmamış iklimlerden çıkıp gelen fırtına  
Üzerimize bir yorgan gibi çekilir bulutlar  
Aşk o zaman üşütür  
Rüyadan uyanmak gibi  
O ilk anın sersemliğini -bir leylek gibi  
Elleri çorap söküğü  
Duyulmadı etlerimin sancısı  
Göğün çağrısına koşar otlar  
Bakarken yabansı bir yokluğun ardından  

Bir yansıma  
Ölüm  

Bıçaklarını kuşanmış da gelmiş  
Her şey benim için biliyorum  
-öyle olsun istiyorum  
bir gün anlarım diyorum  
Bir gün anlamalıyım  

Yoksa fazla mı ciddiye aldık yaşamak denen  
bu hırçın belayı  
Ümidinin büyüklüğü kadar  
hayal kırıklığı uğrarmış insana  
Suç kimde  
Eğer uçan kuşa ümit bağladıysam  
Uykulu rüzgar yapar mı bana bir iyilik  
Ya da bakakalır mıyım ardından yağmur mahvolurken  
