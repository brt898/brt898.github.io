---
layout: post
title: Düşünmek İşte
author: Berat Gönültaş
type: Şiir
x: "180"
image: hanimeli.jpg
---
<br/>
Yaprakların türküsünü tutturdum bu gece  
Uzun binaların cilalı kan emicileri uyurken  
Uyurken onlara özenen dünya  
Gözlerim açık  
Hanımeli kokulu rüyalar gördüm  
Sandıkların sadık müşterileri  
Ancak loş odalarda fısıldadı hainliklerini  
Fısıltılarını duydum ve alayla güldüm  

Biraz daha para harcadım  
Yoksulluğa bir yumruk daha  
Attım ve zengin sanıldım  
Yoksul muyum?  

"Bu konuyla ilgili bir kitap da var.  
Dünyada hakkında kitap olmayan bir konu var mı?  
Bilmiyorum, belki benim hakkımda da bir kitap vardır.  
Her şey olabilir."  

Her şey olabilir  
Çünkü derdi o  
Çok gençsin  

Bense genç ve umursamaz  
Bense yorgun ama genç  
Gülüverirdim bu dediğine  
Irmakların arasından geçerken  
Genç oluşuma yorardım  
Hangi ırmağı görsem ona meyledip  
Hiçbirinden kana kana içemeyişimi  

Derdim ki  
Çok gencim  

Bir ağacın altındadır şimdi bir başkası  
Başını kaldırmış bakmaktadır  
Pembe bir gelinlik içindedir  
Yalnız onu kıskanır boğazın mavisi  
Çünkü gök bu denli  
Bir ona bir de boğazın mavisine yükler dinginliği  

Bir masal yükseldi bu dinginlikten  
Kedi yavruları titremeye başladı  
Usul usul sokuldular birbirlerine  
