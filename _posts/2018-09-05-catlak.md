---
layout: post
title: Çatlak
author: Berat Gönültaş
type: w
x: "200"
image: catlak.jpg
published: no
---


_Cümle el âlemin muradına erdiği yerdeyim._


<br/>

&nbsp;&nbsp;&nbsp;&nbsp;İki sene önce bugün Ceriha'dan kanın kesilip sımsıcak kelimelerin boşanmaya başladığı gündü. Ceriha bir senesini daha doldurdu. Nasıl bir seneydi bu benim açımdan? Hüzünlü, zorlu, uykusuz. Yani hoş. Zaman zaman sendelese de Ceriha yürümeye devam ediyor. Bir şey yaptıysak bu bir yere dokundu. Dokunduysa bir şey yaptık. Gerisi boş laf.

&nbsp;&nbsp;&nbsp;"Aşk duraksar ve yara alır  
&nbsp;&nbsp;&nbsp;&nbsp;Uçak çelik rengi göğü sesiyle sokunca  
&nbsp;&nbsp;&nbsp;&nbsp;Alçalarak yemyeşil ekinlerin arasına  
&nbsp;&nbsp;&nbsp;&nbsp;Kuru ekmek yiyen üzgün köylüleri bombalamaya"

&nbsp;&nbsp;&nbsp;&nbsp;Bu dizelerin ilki pek çok kez devamından koparılıp popüler kültüre ürün edildi. Alıcısı bol oldu. Aşk'ın durup dururken duraksadığı ve bu duraksamadan yara aldığı manası çıkarılsın diye alıntılanan ilk dize ekrandan ekrana dolandı. Ekran(écran) Fransızca bir kelimedir; screen'in Fransızca versiyonu. Başka bazı İngilizce ve Fransızca kelimeler arasında da baştaki bu s-e değişimi görülüyor. Student ve étudiant veya school ve école gibi.

&nbsp;&nbsp;&nbsp;&nbsp;Ekrandan ekrana dolanadursun ilk dize, ben hala merak içerisindeyim: Şu s-e değişiminin nedir nedeni? Ve yine merak içerisindeyim: Kuru ekmek yiyen üzgün köylüler bombalanırken Aşk duraksar ve yara alır mı?

&nbsp;&nbsp;&nbsp;&nbsp;Önümüzdeki salı günü takvimimizin ilk günü. Hicret'in yıl dönümü. 1440 sene önce Hicret edenlerin istikameti de yoldaşları da belliydi. Bizim istikametimizden ne haber? Ya peki yoldaşlarımızdan? Cevapları birbirinden bağımsız olmayan bu iki soru samimiyetle cevaplanmalı.
