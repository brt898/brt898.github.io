---
layout: post
title: Ne Yapsam
author: Berat Gönültaş
type: Şiir
x: "180"
---
<br/>
Pis bir yalancıyım ben  
Tırmalanmış elleri tutma hevesi  
Harcadığım dizeler  
Bir miktar elektronik  
Çokça artistlik  
Ten  
Pis bir yalancıyım ben  

akşamüstüsokakları'na dağılan çocuklar  
dönünce evlerine  
Serpilip dönünce evlerine  
Bir tuş  
ve ardından  
"klonlar, droidlere karşı.."  
bourgeoisie onları anlayamaz  

Katmerlendi sesim  
Kağıdımı desteklemek için  
seçip çıkardığım kitap  
hangisiydi  
Sesim yabancı mıydı ayrık otlarına  
Bir tuş arardı parmaklarım  
Uzak düşmüşüm kıyıya  
Zonklayan beyin  
Bir çimdik susam  
Parçalanmış zihin  
ve ürperti  

Ne şehirler geçtim  
ne de köprüler  
İnmedim hiçbir kuyuya  
tatmadım ihaneti  
Hayat beni hizaya getirmeli  
yeni bir nefes  
toprak kokusu  
Titizlik  
çıkıp dilden  
yükselmeli  
Anlamaz o  
kim bu Zeno  

sayılar kelimeler sesler görüntüler  
Parçalar birleştirilmeyi bekler  
görebileni özler kopmaz bağları  
Peki  
nerede omuz  

Şimdi gelmiş bulunmaktayız sonuna yolun  
Her yeni gün   
yeni bir sona açılan birer kapı olurken  
Bugünlük sonumuz bu kadar  
Ellerin horlanacak  
ne sanıyordun  
Acı çekmemeli  
Gücenmek senden uzak olsun  
Çoğaltılan gürültülere yabancı kal  
Yaranla ilgilen  
Bir miktar hüzün  
Kavga  
