---
layout: post
title: Girdap
author: Muhammed Aydoğdu
type: Şiir
x: "200"
image: girdap.jpg
---
<br/>
zamanın girdabına kapılır  
yiter/kaybolur hayallerin  
sen yine de uzatmazsın ellerini  
durdurmaya yeltenmezsin bile  
sadece seyredersin  
kapı duvar tanımayan gidişlerini  
her seferinde bir başka dokunur oysa  
bir başka acıdır sanki yakan yüreğini  
sen yine de susarsın  
yine gül(üms)er  
devam edersin hayatına kaldığı yerden  
hiçbir şey olmamış gibi  
seni senden habersiz ele veren gözlerini  
yine uzaklara çevirirsin  
kimseler bilmesin diye  
seni içten içe yakan/bitiren hasretini  
öyle de olur sen susunca  
hasretin  
kalır orda öylece  
kimse bilmez  
bir sır olur gömülür dipsiz karanlığına ömrünün  
halbuki içler acısıdır hâlin  
ama sen yine de uzatmazsın ellerini  
sesini bile çıkarmaz  
sadece seyredersin/bir kez daha  
yerini hayatın gerçeğine bırakıp  
çekip gidişini hayallerinin  

senle beraber zâyi olur bu girdapta düşlerim  
bilmez misin?  
bu hâin karanlığı ellerinle bölmeyi  
hiç düşünmez misin?  

<br/>
Sivrice, 2017
