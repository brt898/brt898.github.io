---
layout: post
author: Ramazan Tekin
type: Şiir
x: 180
title: Ben Şahidim
---
<br/>
Bir yanımız yıkılıyorken  
Onarılıyor diğer yanımız  
Dünün derdiyle uğraşıyor  
Yarına bırakıyoruz  
Ellerimizle yaptığımız kağıttan gemileri  
Sonsuza alıp götürüyor zaman  
Biz ise hep aynı yerde duruyoruz  
Vicdanımızla  
Kaybediyoruz gitgide  
Zaman her yeni gün  
Bir yaprak daha düşürüyor  
Vicdan ağacından  
Kayboluyor düştükçe  
Görünmüyor kağıttan gemiler  
Akıp gidiyor zamanın nehirlerinde  
Kaybettiğimiz her nefes  
Almaya muhtaç olduğumuzu söylüyor  
Ve bir duvara çarpar gibi  
Bağırıyor 'acizsin' diye  
Uçan kuş, susan taş  
Ve toprak bilmiyor  
Bekliyor sadece  
Onun adına konuşacak birini  
Var olan her şey bağırıyor  
'Eşhedü'  
Ben şahidim  
Korkma 'ben şahidim' diyor  
Şahitlik ediyor bunca görgü tanığı  
Aynı ağızdan farklı dille  
Ve bil ki  
Kelebeğe ömür biçen  
Kelebeğin kanadında taşır seni  
Eğer sen de şahitsen...  
