---
layout: post
author: Berat Gönültaş
type: w
title: Konuşmak; ve Ardından Dinlemek Sessizliği, Sessizliğimizi
x: "200"
image: dinlemek_sessizligimizi.jpeg
---
<br/>
&nbsp;&nbsp;&nbsp;&nbsp;Üzümü yemekle rahata erenler ve bağı sağlam olan üzümü dahi olsa yemekle tatmin olmayanlar arasındaki fark, onlarla bizim aramızdaki fark; Allah’ın insanların her birine ruhundan üfleyişi hakikatinin hissedilişidir. Kaşınan yaramız, kaşıdıkça daha da kaşınan yaramız bu değişmez hakikatin hissedilişindendir. His yoksunları da var ki bunlar üzümü yemekle rahata erenlerdir.

&nbsp;&nbsp;&nbsp;&nbsp;Yitiğimiz dünyada değil. Yitiğimizi bulmadan iyileşeceğimiz yok. Yitiği bulmaksızın yaramıza iyi gelen şey hemen ardından daha büyük bir kaşıntı bırakıyor. Böylece hayat devam ediyor tüm saçma sapanlığıyla. Hayatın saçmalı tüfeğiyle üstümüze ateş açışı, hakikati hissetmemizle aynı ana tekabül eder. Yara, bu yaylım ateşinin açtığı yara. “Nasıl olsa çıkaramazsın saçmayı etinden” diyor şair, “Hiç deneme”.<sup>1</sup>

&nbsp;&nbsp;&nbsp;&nbsp;Vazifemizin üzüm yemek olamayacağı fikrinde olan bizler, vazifemizin ne olduğunu merak ediyoruz. Merak ettiğimiz tek şey bu değil. Bu saçma sapan hayatta kimlerle dost olacağımız da aklımızı kurcalıyor. “Bize Dostluk’tan söz et!” diyen gence cevaben Ermiş’in,

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“...o sustuğunda da, sizin yüreğiniz  
&nbsp;&nbsp;&nbsp;&nbsp;&nbsp;&nbsp;onun yüreğini dinlemeye devam eder.”<sup>2</sup>

 diye anlattığı dost..

&nbsp;&nbsp;&nbsp;&nbsp;Yine Ermiş’in,

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“...bırakın, beraberliğiniz içinde  
&nbsp;&nbsp;&nbsp;&nbsp;&nbsp;&nbsp;aşkla doldurulacak boşluklar,  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;aşkla kat edilecek uzaklıklar olsun.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(...)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birbirinizi sevin, ama  
&nbsp;&nbsp;&nbsp;&nbsp;&nbsp;&nbsp;birbirinizi sevginizin kölesi yapmayın;  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bırakın, sevgi,  
&nbsp;&nbsp;&nbsp;&nbsp;&nbsp;&nbsp;ruhlarınızın kıyıları arasında gidip gelen,  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yükselip alçalan bir deniz olsun.

&nbsp;&nbsp;&nbsp;&nbsp;&nbsp;&nbsp;Birbirinizin kadehlerini onunla doldurun,  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ama bir tek kadehten içmeyin;

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(...)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gönlünüzü birbirinize verin, ama  
&nbsp;&nbsp;&nbsp;&nbsp;&nbsp;&nbsp;birbirinize tutsak olmayın.”<sup>3</sup>

diyerek öğütler verdiği iki kişilik “biz”in “sen”i kim? İşte bu soru da oldukça merak uyandırıcı.

&nbsp;&nbsp;&nbsp;&nbsp;“Şu şiirleri hangi kıza yazıyorsun?” diye sorsalar cevap veremem. Zira şimdiye kadar birçok veya birkaç -hangisi doğru kelime, bilemedim; kime göre birkaç, neye göre birçok?- kıza şiir yazdım. Fakat aslına bakarsanız tüm şiirler bir kıza yazıldı. Yokluğunda ona şiir yazdırtan şey, başkalarında gördüğüm ona benzeyen minik serpintilerdi. Kim bilir, belki hala serpintilere kanıyorum? Kim bilir, belki uzun bir süre daha serpintilere kanmaya devam edeceğim.

&nbsp;&nbsp;&nbsp;&nbsp;Vazife, dost, eş: Kitaplardan öğrenilemeyecek şeyler bu üç bilinmeyen. Pek bir yere varamadık biz de. Sadece bir yol olduğunu öğrendik desek yeridir. Bir yere varmak için mi yola çıkmıştık? Hep böyle olmaz mı zaten? Konuşur konuşur sonra da susarız. Sessizlik yarım kalmışlık kokar.

&nbsp;&nbsp;&nbsp;&nbsp;Yapmam gereken ne? Yapmam gerekeni yaparken kimlerle ruha dokunan ilişkilerim olacak? Sen kimsin? Sorularım bunlar ve bu sorularla başım belada. Bu sorulara, endişe ve ümidi aynı anda içimde taşırken, bilinmezlikler içinde yorulmuş bir zihinle cevaplar aramam gerek. Aslında olan biten ben'i arayışımdan ibaret.

<br/>
<br/>

---

<br/>
<br/>
<sup>1</sup>"Benim elbet bir bildiğim var: Hayat saçma sapandır.  
&nbsp;&nbsp;&nbsp;Üstüme saçmalı tüfeğiyle ateş açtı hayat  
&nbsp;&nbsp;&nbsp;Yaylım ateş, bombardıman, güldürücü gaz  
&nbsp;&nbsp;&nbsp;Şairsin.. Arkanı dönme.. Neyin var sen de fırlat..  
&nbsp;&nbsp;&nbsp;Hiç yoksa şu inkisârı kâğıda geçir, sonuna kadar yaz  
&nbsp;&nbsp;&nbsp;Nasıl olsa çıkaramazsın saçmayı etinden  
&nbsp;&nbsp;&nbsp;Hiç deneme"  
&nbsp;&nbsp;&nbsp;(İsmet Özel / Bir Yusuf Masalı)

<sup>2</sup>Halil Cibran, Ermiş, Kapı Yayınları, 3. Basım, s.89

<sup>3</sup>Halil Cibran, a.g.e; s.24, 25
