---
layout: post
title: Beni Bu Gurbet Elde Böyle Sensiz Bırakma
author: Muhammed Aydoğdu
type: Şiir
x: "180"
image: beni-bu-gurbet-elde.jpg
published: no
---

<br/>

gittiğin günden beri virâneyim, harâbım  
düzelir sandım amma bitmedi ızdırâbım  
bir sahrâya düştüm ki kor ateştir serâbım  

*içimdeki yangına bir kibrit de sen çakma*  
*beni bu gurbet elde böyle sensiz bırakma*  

<br/>

zâlim hicran yelinde savrulan bir bahtsızım  
bedevî bir seyyahım, bir çöl kadar yalnızım  
kayboldu gökyüzünde yol gösteren yıldızım  

**bir de aşk cellâdını, tutup peşime takma  
beni bu gurbet elde böyle sensiz bırakma  

<br/>

kendi yoksulluğumdan sanadır göçmenliğim  
bir katre suya muhtaç sensiz kalan benliğim  
yetmiyor anlatmaya aczimi içtenliğim  

**bir el uzat, yardım et, öylece durup bakma  
beni bu gurbet elde böyle sensiz bırakma  

<br/>

bir yâd-i hazin resmin, yüreğim hüzün dağı  
ömrü bir nefeslikti, söndü gönlüm çerağı  
hasretinle bilenmiş keskin uzlet mızrağı  

bağrıma saplanmadan tut elinle, bırakma  
beni bu gurbet elde böyle sensiz bırakma  

<br/>

gelseydin tüm mısralar can bulurdu dilimde  
şiârı kaybolurdu mâtemin gözlerimde  
ahir-i ye'sim sensin mebde-i ümidim de  

**kurtuluş beratımı bin pâre edip yakma  
beni bu gurbet elde böyle sensiz bırakma  

<br/>

gündüz gün yüzü görmem gecem bir kara zindan  
dünü bugünden çaldım bugünüyse yarından  
tam seni buldum derken bunca vaktin ardından  

sen de bir ırmak olup, benden ırağa akma  
beni bu gurbet elde böyle sensiz bırakma  
