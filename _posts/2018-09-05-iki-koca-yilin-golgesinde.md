---
layout: post
title: İki Koca Yılın Gölgesinde
author: Muhammed Aydoğdu
type: w
x: "200"
image: 2_koca_yılın_gölgesinde.jpg
published: no
---

<br/>

&nbsp;&nbsp;&nbsp;&nbsp;Yıl: Bin dört yüz otuz yedi. Aylardan Zilhicce. Takvimler, yirmi beşinci gününü gösteriyorken bu ayın.. İşte o gün yayımlanmıştı ilk yazı Ceriha'da. Şimdiye dek süregelen bu serüven, o gün başlamıştı.  

&nbsp;&nbsp;&nbsp;"Nal sesleri sönüyor perde perde,  
&nbsp;&nbsp;&nbsp;&nbsp;Atlılar kayboluyor güneşin battığı yerde!"  

&nbsp;&nbsp;&nbsp;&nbsp;25 Zilhicce 1439.  
&nbsp;&nbsp;&nbsp;&nbsp;Bugün ikinci yılını dolduruyor Ceriha. Ve ben bu iki koca yılın gölgesinde oturmuş soluklanıyorum.  

&nbsp;&nbsp;&nbsp;&nbsp;Zaman, rüzgâr kanatlı bir atlı misâli esip duruyor yarınlara. Yaşamımızda dünden bugüne değişen birçok şey var. Farklı sûretlere bürünüp duran, yerini sürekli bir başkasına bırakan fotoğraf karelerinin süratli bir deveranından ibaret aslında bütün hikâyemiz. Hepsi birer zaman kalıntısı. Tortulanıp duruyoruz yıllandıkça. Yıkılıp dökülüyoruz günbegün. Esen rüzgârlar, süpürüyor -vakitsiz- bizden kopan birkaç kalıntıyı alabildiğine uzağa. Ve dalgalar vuruyor benliğimizin kıyısına, aşınıyor zayıf yanlarımız. Üzerini sütbeyaz köpürtülerin kapladığı o dalgalar, giderken bizden arta kalan fazlalığı da toplayıp götürüyor yanında. Ardında bıraktığı manzara, ve büründüğümüz, asıl şeklimiz. Her kıvrımında zamana direnişimizin izleri saklı.  

&nbsp;&nbsp;&nbsp;&nbsp;Hayatın peşinde bıraktığı gürültü yavaş yavaş diniyor. Ve atlılar kayboluyor, güneşin battığı yerde..  

&nbsp;&nbsp;&nbsp;"Atlılar atlılar kızıl atlılar,  
&nbsp;&nbsp;&nbsp;&nbsp;Atları rüzgâr kanatlılar!  
&nbsp;&nbsp;&nbsp;&nbsp;Atları rüzgâr kanat...  
&nbsp;&nbsp;&nbsp;&nbsp;Atları rüzgâr...  
&nbsp;&nbsp;&nbsp;&nbsp;Atları...  
&nbsp;&nbsp;&nbsp;&nbsp;At...  
&nbsp;&nbsp;&nbsp;&nbsp;Rüzgâr kanatlı atlılar gibi geçti hayat!"  
