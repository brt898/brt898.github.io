---
layout: post
title: "Popülizm: Halk Yardakçılığı"
author: Berat Gönültaş
type: Deneme
x: "200"
---
<br/>
&nbsp;&nbsp;&nbsp;&nbsp;Önyargılarımız her şeyimizdir. Yılanın zehirli olduğunu farketmek için "dur bi ısırsın" demiyorsak önyargılarımız sayesinde. Hayatımda bir kez olsun İzdiham’a veya Fayrap’a para vermedim, elime alıp okumadım bile. Kendini ‘popülist edebiyat dergisi’ olarak tanımlayan Fayrap’ın müteşairlerinden Hakan Arslanbenzer geçenlerde bir tweet atmış:

&nbsp;&nbsp;&nbsp;&nbsp;“Genç şairlere: Çöp dergileri çöpe atın. Çöp yazarlardan kaçın. Çöp kitaplara vaktinizi vermeyin. Sadece en iyilerle meşgul olun.”

&nbsp;&nbsp;&nbsp;&nbsp;Öyle yapıyoruz zaten.

&nbsp;&nbsp;&nbsp;&nbsp;Popülizm hakkında bahsi açmaya TDK’nın internet sitesinden popülizmin anlamını aktararak başlamaktı niyetim. Bahsi açmakla kalmayıp bahsi kapatacak türden şeyler çıktı karşıma. Popülizm: “Politik durumu dramatize ederek halkın ilgisini uyandırmak amacıyla yapılan politika” İkinci olarak verilen ise şu: “Halk yardakçılığı”

&nbsp;&nbsp;&nbsp;&nbsp;Popülizm, halkın seviyesine inmektir. Daha yukarıya, hep yukarıya çağırmaktır edebiyatın görevi, kahve masasında beraber tavla oynamak değil. Şirin görünebilmek için tavlayı bilerek kaybetmek hiç değil.

&nbsp;&nbsp;&nbsp;&nbsp;Ahmet Özçelik, Ceriha’da yayımlanmış <a href="http://www.ceriha.com/2017/01/11/kaybin-kaybettirdigi.html" target="_blank">Kaybın Kaybettirdiği</a> başlıklı yazısında bu kafa(zihniyet) hakkında şunları der:

&nbsp;&nbsp;&nbsp;&nbsp;“Döviz kurları şiir yazdırabilir buna, ya da milleti yerinden hoplatacak bir terör hadisesi on numara bir film senaryosu olabilir.”

&nbsp;&nbsp;&nbsp;&nbsp;Edebiyat, piyasası olan türden bir meta haline düşürüldü. Bu düşüşün nedenleri arasında, belki ilk sıralarda, işlemesini sağlayan çarklardan biri olduğumuzu göz ardı ederek zor zamanlarda suçu ona yıkmakta rahat bulduğumuz kapitalist sistemi sayabiliriz. Neredeyse her şeyin pahası biçilmiş ve paha biçilemez pek bir şey etrafta kalmamışken edebiyat da bu durumdan payını(pahasını) aldı. Bu duruma bir son vermenin elimizde olmadığını, ‘artık dünyanın böyle işlediğini’ sanmayın. Pahayı biçen de, paha biçilmesini mümkün ve biçilen pahayı işler hale getirmekle sonuçlanan ‘süreci onaylama işi’ni yapan da insan.

&nbsp;&nbsp;&nbsp;&nbsp;Bitirirken, yukarıda adı geçen müteşairin yine twitter aracılığıyla sorduğu “Bir insanın şiirden anladığını nerden anlarsınız?” sorusuna <a href="https://twitter.com/zeynebaybuke" target="_blank">@zeynebaybuke</a>’nin verdiği yanıtı aktarmak istiyorum:

&nbsp;&nbsp;&nbsp;&nbsp;“Gerçek Türk şiirine hakaret ettikten sonra onu kapağa taşıyıp dergi çıkaran şiirimsilere temkinli yaklaşıyorsa oluru var demektir.”
