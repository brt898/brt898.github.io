---
layout: post
title: Spoiler
author: Hilâl Köroğlu
type: w
x: "180"
image: ophelia.jpeg
---

<br/>
Beni her şey geri götürür.  
Kırgınlıklar yüzyıllık..  
Kaldığım yerde duramam.  
Tavrım hep daha ağırdır.  
Küçük şeyleri dert ederim,  
Büyük dertlerim bana sığamadı.  
Elim yanar elime kırılırım,  
Yalan söylerim dilime.  
Prenses Diana'nın soluk benzine mesela..  
(Soluk benizli tabirini okuduğum ilk kitaba saygı duruşu...   
Sonrasında yüz yetmiş beş milyon kere okuyacaktım.)  
Santiago Nasar'ı kovalayan katillere,  
Otuz bin adım çepeçevre;  
Evliya Çelebi'nin İstanbul derdine yanarım.  
Hamlet'in babasızlığıyla gelen öksüzlüğe değil,  
Ophelia'ya hiç acımayan dereye..   
Eugénie'nin canı yanıyor, Balzac bin beter..  
Geri götürür bir kağıt kesiği,   
Leviathan bir canavar,  
Aynalarda gösteriyor kendini.  
Beni her şey geri götürür.   
Uyku.   
Reklamlara sadece ve sadece,   
Dokuz nokta elli dokuz saniye..  
