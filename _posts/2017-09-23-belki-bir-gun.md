---
layout: post
author: Berat Gönültaş
type: Öykü
title: Belki Bir Gün
x: "238"
published: no
---


_<a href="http://www.ceriha.com/2017/09/06/bir-ile-carpmak.html" target="_blank">Bir ile Çarpmak</a>'ın devamı.._


<br/>
&nbsp;&nbsp;&nbsp;&nbsp;Genellikle yaptığım gibi bugün de ders arasında sigara içmek üzere binanın dışına çıktığımda arkamdan biri seslendi. Döndüğümde onla karşılaştım. Ders hakkında birkaç şey konuşmak istiyormuş. Binanın yanında kuytu bir köşede bir bank var. Sevdiğim bir mekan sigara içmek için. Oraya geçtik. Sigaramı yaktım. Konuşmaya başladık. Muhabbet başka konularla uzadı. Bir an duraksadık. Peşinden bir soru sordu. 

&nbsp;&nbsp;&nbsp;&nbsp;-- Geçen dönemin.. geçen bahar döneminin son dersinde, 'size samimi bir şekilde şunu söyleyebilirim ki..' demiş ve sonra o şeyi söylememiştiniz. Neydi o? Hatırlıyor musunuz? İçimde kaldı da.  
&nbsp;&nbsp;&nbsp;&nbsp;-- Hatırlayamadım. Neyle alakalıydı?  
&nbsp;&nbsp;&nbsp;&nbsp;-- Bilmiyorum ki hocam. Hiçbir şey demediniz.  
&nbsp;&nbsp;&nbsp;&nbsp;-- İnan hatırlamıyorum. Kusura bakma.  

&nbsp;&nbsp;&nbsp;&nbsp;Birinin ağzından çıkan pek de önem vermediği bir söz, ötekinin hayatına nasıl da etki ediyor. Benim ağzımdan çıkan ve unuttuğum bir söz.
<br/>

---
<br/>
&nbsp;&nbsp;&nbsp;&nbsp;Önceki dersin bitip öğrencilerin çıkmasını beklerken sınıfın kapısında, iki kişi geldi. Uzun ve cüsseli bir erkek ve şirin görünümlü bir kız. Aralarında konuşarak birkaç saniye durdular. Ardından kız hangi dersi beklediğimi sorarak doğru yerde olup olmadığını teyit etti. Dünkü derse gelmemişti. Az sonra gittiler. Sınıf dağıldı. İçeriye girdim. Başka birkaç kişi daha geldi çok geçmeden. Dersin başlamasına yaklaşık on beş dakika vardı daha. Az önce kapının önünde konuştuğum kız geldi. Sınıfa bir baktı. Önüme oturdu. Arkasını döndü az sonra. Dünle ilgili birkaç şey sordu. Adını söyledi. Tabi ki size söylemeyeceğim isminin ne olduğunu. Benim adımı sordu. Söyledim. 

&nbsp;&nbsp;&nbsp;&nbsp;-- Memnun oldum.  
&nbsp;&nbsp;&nbsp;&nbsp;-- Ben de.  
<br/>

---
<br/>
&nbsp;&nbsp;&nbsp;&nbsp;Sordum bugün. Hatırlamadığını söyledi.

&nbsp;&nbsp;&nbsp;&nbsp;Geçenlerde aynı gün, hatta peşpeşe iki garip görüntüyle karşılaştım. İlki yaşlı bir teyze. Tişört giymişti. Üstünde "Live Your Life"(Hayatını Yaşa) yazan bir tişört. İkincisi ise bir kağıt toplayıcısı. Hızla yokuşu iniyordu. Bu abi de tişört giymişti. Bu defa yazı "Fast or Last"(Hızlı veya Son) idi.
<br/>

---
<br/>
&nbsp;&nbsp;&nbsp;&nbsp;Odadan çıktım. Merdivenleri iniyorum.

&nbsp;&nbsp;&nbsp;&nbsp;-- Daha vakit varmış. Erkencisin?  
&nbsp;&nbsp;&nbsp;&nbsp;-- Otururum biraz orada.  
&nbsp;&nbsp;&nbsp;&nbsp;-- İyimiş. İyi akşamlar.  
&nbsp;&nbsp;&nbsp;&nbsp;-- Size de beyler.   

&nbsp;&nbsp;&nbsp;&nbsp;Hava sıcak. Yurdun girişindeki kaldırımlarda insanlar oturmuş. Kulak kabarttım bir gruba. Oturanlardan biri ötekine "Anlattılar epey ama diğerinden çok da farkı yok. Sadece biraz daha hareketli dersleri."

&nbsp;&nbsp;&nbsp;&nbsp;Cami avlusunda oturmak ibadettir.

&nbsp;&nbsp;&nbsp;&nbsp;Etraf insan dolu. Herkes bir işle meşgul. Nereye yetişiyoruz? Ölüme. Aralarından geçiyorum. Kimi beni fark etmiyor bile. Kimi fark ediyor ama umurlarında değilim. 

&nbsp;&nbsp;&nbsp;&nbsp;İnsanların kaçındığı bir şeydi benim yüzüm.
