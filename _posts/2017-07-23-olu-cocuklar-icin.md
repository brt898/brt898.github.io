---
type: Şiir
author: Büşra Acar
title: Ölü Çocuklar İçin Şiir Denemesi
x: 200
layout: post
---
<br/>
Hep bir kelime eksik  
Hep bir kelime: seni çağıracak olan...  
Geceleri rüyamda ölü çocuklar doğuruyorum.  
Ölen kardeşlerimi mesela.  
Canhıraş uyanıyorum.  
Hala can ve gövdenin parçaları aklımda.  
Kan kokusu: buruk, kekremsi ve ekşi.  
Sarıyor dört bir yanı.  
Sarmalıyor içimizi ve dışımızı.  
Duymuyor musun ölen çocukların çığlıklarını?  
Yazık, daha delirmemişsin...  
