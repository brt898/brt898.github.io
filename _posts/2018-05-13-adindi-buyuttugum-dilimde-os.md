---
layout: os
title: آدکدی  بویوتدیگم  دیلمده
author: محمد آی طوغدی
type: شعر
link: /2018/05/13/adindi-buyuttugum-dilimde.html
x: "200"
image: adindi-buyuttugum-dilimde.jpg
---
<br/>

ایسته دك کیتمه یی  
و کیتدك  
هر باقیشده تازه بر قیغیلجیم دوشوردك یورگمه  
هر صولوقده كولیدی صاورولان روزكاره بدنمك  
قاپیلرده بیراقدك بكله دیگم بهاری   
زمهری صوغوقلری ایشله دی جگریمه  
بوزدن بر البسه یی كییمشدی صانكه تنم 

<br/>

پاسلی بر زنچیر ووردی حسرتك قوللریمه  
پشندن دیار دیار سوروكله دی آجینك  
سن ظالم هجرانلری کیزله دك یوللریمه  
طورمادی زنبرگی آیریلق صایاجنك 

<br/>

بیله رك سوروكله دك بنی اوچوروملره  
كوروكله دك طورمادن ایچمده كی آتشی  
هانگی وقت میل ایتسه م چیقمه یه صوقاغكه   
نه دنسه دوشدی یولم آیریلق صاپاغنه   
ییللر ییلی صاقلادم   
اوغرون اوغرون   
خبرسز   
بیلمه دك آدیكی بویوتدیگمی دیلمده   
كیتدك  
چونكه ایسته دك  
بورالردن كیتمه یی 

<br/>

فرقنده دگلدك-  
-آقوب كیدن حیاتدی أللرمزدن  

<br/>

ایسته دك كیتمه یی   
و كیتدك   
أوكنه بو چارپیق كولكه لرك  
اسارته اوغرادم حسلرك صاواشنده  
ایچنده أك عاجزی بندم سومورگه لرك  

<br/>

فرصت اولدی یوقلغك  
حزنمك جونطه سنه  
قوردی سلطنتنی باغریمك اورته سنه  
بویروغنه گچیردی بوس بتون بنلگمی   
حكم ایتدی اراده مك أك حساس نقطه سنه  
ایچمه قراكلغك سرپدی تخوملرینی   
صولادی طامله طامله  
دوشن هر كوز یاشمله  
قسوت دیواری أوردی  
طوغله طوغله كوكلمه  
صوصدم  
بوكوكدی بوینم    
..آدكدی دیلمده بویوتدیگم، دییه مه دم  

<br/>

بویوتدیگم آدكدی دیلمده  
..بیلمه دك، بیله مه دك  
واز گچمك قولایدی غائب ایتمكدن  
ایسته دك كیتمه یی  
ایسته دك و كیتدك  
..بویوتدیگم آدكدی دیلمده، بیله مه دك  
..آدكدی دیلمده بویوتدیگم، دییه مه دم

<br/>
..دیلمده بویوتدیگم آدكدی، گیده مه دك 

<br/>
<br/>
،نیسان ٢٠١٨  
اسكدار   
