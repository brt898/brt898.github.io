---
layout: post
author: Büşra Acar
type: Deneme
title: Eski Bir Bahar Güzellemesi
x: "196"
---
<br/>
&nbsp;&nbsp;&nbsp;&nbsp; görünüyor perdenin ardından. Yedi kat göğü titreterek, alemleri aşarak geliyor. Var olan tüm donmuş gülüşlerimize, askıya alınmış ilişkilerimize, inişlerimize, bölünüşlerimize; ecza niyetine, merhem niyetine, deva niyetine, nimet üzere geliyor. Tüm betimlemelere, uzun cümlelere, boş sözlere, keyiflere, varlığının amacını arayanlara aramayanlara; yokluk çizgisinde yürüyenlere, bolluğu ziyan edenlere; israfın ağırlığını bilenlere bilmeyenlere; metroda merdiven altında sinmiş kediye, en az o kedi kadar çıplak yalın kat bir donla sokaklara salınan çocuklara; gün doğumundaki alacalığa, gün batımındaki kızıllığa; ayın bütün hüzmelerine, bahçede titreyen asırlık ağaca ve o ağacın tek bir yaprağına, o yaprak kadar dik duramayan insanlığa, yeryüzünün bütün dillerine, o dillerle edilen bütün dualara, bir dua kadar içten ve yakarışlı bütün türkülere; o türküye konu olamamış bendeki yâre; o yârin toprağına, havasına bir tamburdan yayılan ezgi gibi, düşen cemreler gibi geliyor bahar..
