---
layout: post
author: Berat Gönültaş
type: Şiir
title: Çubuk Kraker ve Elma
x: "140"
image: jon-tyson-224556-unsplash.jpg
---
<br/>
Ölüm  
Rüzgarı kışkırtıyor bir kış gecesinde  
Şaşkın bir ergen gibi bitiyor karanlıkların ortasına  
Elleri çelik kokan  
Korkusuz ve de toy  
Genç rüzgar  

Bir hastane ağırlığı usul usul yayılmaktadır elektrik tellerinden  
Uykusuz geceleri olan genç kızlar ağlaşmaktadır  

Oysa ben  
Güzel gözlerini anlatmak isterdim yarin  
Saf şirin ipeksi ruhundan taşanları  

Leylak bahçelerinde gezinir uykuları yarin  
Elleri bundandır  
Hep leylak kokar  

Ölümün sesini söküp atan  
Gözlerinin ışıltısını anlatmak isterdim  

İspanya sokakları  
Gözler  
Ölüm  
Süzlük  
