---
layout: os
author: محمد آی طوغدی
type: شعر
title: بنی بو غربت ایلده بویله سنسز بيراقما  
x: "180"
link: /2018/09/16/beni-bu-gurbet-elde.html
image: boyle-sensiz_birakma.jpg
---

<br/>

کيتديگک کوندنبری ویرانه يم، ﺧﺮﺍبم  
دوزلير صاندم اما بیتمدی اضطرابم  
بر صحرايه دوشدم كه قور آتشدر سرابم  

ایچمده كی يانغينه بر کبریت ده سن چاقما  
بنی بو غربت ایلده بویله سنسز بيراقما  

<br/>

کندی يوقسوللغمدن سکادر کوچمنليگم  
بر قطره صويه محتاج سنسز قالان بنلگم  
يتمييور آکلاتمه يه عجزیمی ايچدنليگم  

بر ال اوزات، يارديم ات، اویله جه طوروب باقما  
بنی بو غربت ایلده بویله سنسز بيراقما  

<br/>

ظالم هجران يلنده صاورولان بر بختسزم  
بدوی بر ﺳﻴّﺎحم، بر چول قدر يالکزم  
غائب اولدی گوكيوزینده يول گوسترن ييلديزم  

بر ده عشق جلادني, طوتوب پشمه طاقما   
بنی بو غربت ایلده بویله سنسز بيراقما  

<br/>

بر یاد حزین رسمک، یورگم حزن طاغي  
ﻋﻤﺮی بر نفسلكدی، سوندی کوکلم چراغی  
حسرتکله بیلنمش كسكین عزلت مزراقی   

باغرمه صاپلانمادن طوت الکله، بيراقما  
بنی بو غربت ایلده بویله سنسز بيراقما  

<br/>

گلسه يدک توم مصراعلر جان بولوردی دیلمده  
شعاری غائب اولوردی ماتمک گوزلرمده  
آخر یأسم سنسک مبدأ اميدم ده  

قورتولوش براتیمی بیک پاره ایدوب یاقما  
بنی بو غربت ایلده بویله سنسز بيراقما  

<br/>

کوندوز کون یوزی گورمم گيجه م بر قاره زندان  
دونی بوکوندن چالدم بوکونيسه ياريندن  
تام سنی بولدم دیركن بونجه وقتک آردندن  

سن ده بر ایرماق اولوب بندن ايراغه آقما  
بنی بو غربت ایلده بویله سنسز بيراقما  
