---
layout: post
title: Ece
author: Berat Gönültaş
type: Öykü
x: "200"
---
<br/>
&nbsp;&nbsp;&nbsp;&nbsp;Sabahın soğuğu evin duvarlarından acı çekerek sızıyor. Acı çeken soğuğa kırık derler. Kırılmış. Kırılmışsa önemi yok. Üşütmez. Kadın masasında oturmakta. Dinliyor ve yazıyor. Üstünde kareli kalın mavi-bordo bir gömlek var. Kollarını katlamış. Masadaki termos matarada kahve var muhtemelen. Yudumluyor. Her yudumun ardından mataranın dudaklarına değen kısmındaki ıslaklığı eliyle siliyor. Mataranın yüzeyindeki tırtıklara dokunduruyor tırnaklarını şimdi. Bir yudum daha alıyor. Bu defa ıslaklığı silmedi.

&nbsp;&nbsp;&nbsp;&nbsp;Masayı topluyor. Çıkacak. Herhangi bir şey unutmuş mu diye son bir kez dönüp bakıyor. Merak içindeyim: Acaba kullandığı şu müsvedde kağıdı ne yapacak? Masada bırakmasını umuyorum. O çıkınca gidip alacağım. Karanlık anılara bir diğeri daha eklenecek. Kağıdı eline alıyor, katlıyor. Cebine koydu. Hissetmiş gibi düşüncelerimi. Bana iyilik yapmak istedi.
